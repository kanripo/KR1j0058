# -*- mode: mandoku-view; -*-
#+TITLE: 切韻指掌圖
#+DATE: 2017-03-23 10:40:09.360769
#+PROPERTY: ID KR1j0058
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0058_WYG_000-1a>¶
　　欽定四庫全書　　　　　經部十¶
¶
　　切韵指掌圖　　　　　　小學類三(韻書之屬)¶
¶
　　提要¶
¶
　　臣等謹案切韻指掌圗二卷宋司馬光撰¶
後附切韻檢例一卷則明邵光祖所補正¶
也光有温公易説已著録光祖字宏道自稱¶
洛邑人始末未詳據王行後序作於洪武二¶
十三年稱其没已數年則明初人矣光書以¶
<pb:KR1j0058_WYG_000-1b>¶
三十六字母科别清濁為二十圖首獨韵次¶
開合韵每類之中又以四等字多寡為次故¶
髙為獨韵之首干官為開合韵之首舊有檢¶
例一卷光祖以為全背圖㫖斷非光作因自¶
撰為檢圖之例附於其後考光自序實因集¶
韵而成是圖光祖乃云廣韵凡二萬五千三¶
百字其中有切韵者三千八百九十文正取¶
其三千一百三十定為二十圖餘七百六十¶
<pb:KR1j0058_WYG_000-2a>¶
字應檢而不在圖者則以在圖同母同音之¶
字備用而求其音則是據廣韵也然光祖據¶
光之圖以作例則其例仍與圖合所註七百¶
六十字之代字及字母亦足補原圖所未備¶
光例既佚即代以光祖之例亦無不可矣光¶
書反切之法據嘉定癸亥董南一序云遞用¶
則名音和旁求則名𩔖隔同歸一母則為雙¶
聲同出一韵則為叠韵同韵而分兩切者謂¶
<pb:KR1j0058_WYG_000-2b>¶
之慿切同音而分兩韵者謂之慿韵無字則¶
㸃窠以足之謂之寄聲韵闕則引鄰以寓之¶
謂之寄韵所謂雙聲叠韵諸法與今世所傳¶
劉鑑指南諸門法並同惟音和𩔖隔二門則¶
大相懸絶檢例云取同音同母同韵同等四¶
者皆同謂之音和取脣重脣輕舌頭舌上齒¶
頭正齒三音中清濁同者謂之𩔖隔是音和¶
統三十六母𩔖隔統脣舌齒等二十六母也¶
<pb:KR1j0058_WYG_000-3a>¶
劉鑑法則音和專以見溪羣疑為説而又别¶
立為一四音和四一音和兩門類隔専以端¶
知八母為説又别出輕重重輕交互照精精¶
照互用四門似乎推而益宻然以兩法互校¶
實不如原法之簡該也其廣韻類隔今更音¶
和一條皆直以本母字出切同等子取韵取¶
字於音和之理至為明了獨其辨來日二母¶
云日字與泥娘二字母下字相通辨匣喻二¶
<pb:KR1j0058_WYG_000-3b>¶
字母云匣闕三四喻中覔喻虧一二匣中窮¶
即透切之法一名野馬跳澗者其法殊為牽¶
强又其法兼疑泥羣明等十母此獨舉目泥¶
匣喻二母亦為不備是則原法之疎不可以¶
立制者矣等韵之説自後漢與佛經俱來然¶
隋唐僅有十四音之説而不明其例華嚴四¶
十二字母亦自為梵音不隸以中國之字玉¶
篇後載神珙一圖廣韵後列一圖不著名氏¶
<pb:KR1j0058_WYG_000-4a>¶
均粗舉大綱不及縷舉節目其有成書傳世¶
者惟光此書為最古孫奕示兒編辨不字作¶
逋骨切惟據光説知宋人用為定韵之祖矣¶
第光傳家集中下至投壺新格之類無不具¶
載惟不載此書故傳本久絶今惟永樂大典¶
尚有完本謹詳為校正俾復見於世以著等¶
韵之舊譜其例不過如此且以見立法之初¶
實因集韵而有是書非因是書而有集韵凡¶
<pb:KR1j0058_WYG_000-4b>¶
後來紛紜轇轕均好異者之所為焉乾隆四¶
十六年七月恭校上¶
¶
　　總纂官臣紀昀臣陸錫熊臣孫士毅¶
¶
　　總　校　官臣陸費墀¶
¶
¶
¶
¶
<pb:KR1j0058_WYG_000-5a>¶
　　原序¶
¶
　　音韻之學尚矣敷求古昔若武元之之韻銓顔真卿之¶
韻海夏侯該陽休之之韻畧陸慈李舟之切韻以至周¶
研李登吕靜沈約陸法言顔之推等數十家相繼裒類¶
國朝陳彭年邱雍復刋益之景祐中詔丁公度李公淑¶
典領譔集而宋公祁賈公昌朝王公洙咸以一時英彦¶
為之屬近世吳棫韻補程逈韻式又能發明古人用韻¶
之變音韻之書亦偹矣然以要御詳以一統萬譜分臚¶
<pb:KR1j0058_WYG_000-5b>¶
别旁通曲暢未有若切韻指掌圖之精密者圖蓋先正¶
温國司馬文正公所述也以三十六字母總三百八十¶
四聲列為二十圖辨開闔以分輕重審清濁以訂虛實¶
極五音六律之變分四聲八轉之異&KR0589;用則名音和(徒紅¶
切同)傍求則名類隔(補微切非)同歸一母則為雙聲(和㑹切㑹)同出¶
一韻則為疊韻(商量切商)同韻而分兩切者謂之憑切(乘人切神¶
丞真切辰)同音而分兩韻者謂之憑韻(巨宜切其叵沂切祈)無字則㸃¶
窠以足之謂之寄聲韻闕則引鄰以寓之謂之寄韻案¶
<pb:KR1j0058_WYG_000-6a>¶
圖以索二百六韻之字惟有音無字者猶且聲隨口出¶
而况有音有字者乎經典載籍具有音訓學者咸遵用¶
之然五方之人語音不類故調切歸韻舛常什二三曩¶
以為病暨得此編瞭然在目頓無讀書難字過之累亦¶
一快也公嘗被命修纂類篇古文竒字蒐獵該盡而留¶
心音韻尤有若斯圖者道徳名望一世儒宗顧於小學¶
惓惓焉豈一物不知君子所恥耶前輩云自從孟子知¶
言後惟有揚雄識字多公固雅好雄者潛虛之作實擬¶
<pb:KR1j0058_WYG_000-6b>¶
太𤣥雄好識竒字而不能為字著書或者公以是成雄¶
之志歟雖然草太𤣥識竒字雄所有者公優為之事業¶
著三朝制作憲萬世公所有者政恐雄未能窺其涘耳¶
走於是書有以識公致廣大盡精微之學因刻諸梓與¶
衆共之時嘉定癸亥六月既望番易董南一書¶
¶
¶
¶
<pb:KR1j0058_WYG_000-7a>¶
　　自序¶
¶
　　仁宗皇帝詔翰林學士丁公度李公淑增崇韻學自許¶
叔重而降凢數十家總為集韻而以賈公昌朝王公洙¶
為之屬治平四年子得㫖繼纂其職書成上之有詔攽¶
焉嘗因討究之暇科别清濁為二十圖以三十六字母¶
列其上推四聲相生之法縱横上下旁通曲暢律度精¶
密最為㨗徑名之曰切韻指掌圖嗚呼韻學之廢久矣¶
士溺於所習讀書綴文趣了目前以至覽古篇竒字往¶
<pb:KR1j0058_WYG_000-7b>¶
往有含胡囁嚅之狀是殆天造神授以便學者予不敢¶
私也涑水司馬光書¶
¶
¶
¶
¶
¶
¶
<pb:KR1j0058_WYG_000-8a>¶
¶
¶
¶
¶
¶
¶
¶
¶
<pb:KR1j0058_WYG_000-8b>¶
¶
¶
¶
¶
¶
¶
¶
¶
<pb:KR1j0058_WYG_000-9a>¶
　　二十圖總目¶
¶
　　一獨　髙交驕驍　暠絞矯皎　告教○呌　各覺脚○¶
二獨　公○弓○　○○拱○　貢○供○　谷○菊○¶
三獨　孤○居○　古○舉○　故○據○　谷○菊○¶
四獨　鈎○鳩樛　茍○久紏　構○救○　裓○訖吉¶
五獨　甘監○兼　敢減檢孂　紺鑑劔兼　閤夾刧頰¶
六獨　○○金○　○○錦○　○○禁○　○○急○¶
七開　干姦犍堅　笴簡蹇繭　旴諫建見　葛戞揭結¶
<pb:KR1j0058_WYG_000-9b>¶
八闔　官闗勬涓　管○卷畎　貫慣眷絹　括劀厥玦¶
九開　根○斤○　□○謹𦂳　艮○靳呁　裓○訖吉¶
十闔　昆○君均　衮○○○　㫻○攗○　骨○亥橘¶
十一開　歌加迦○　哿假○○　箇駕○○　葛戞揭結¶
十二闔　戈𤓰○○　果寡○○　過○○○　括劀厥玦¶
十三開　剛○薑○　□○繦○　鋼○疆○　各○脚○¶
十四闔　光江○○　廣講獷○　桄絳誑○　郭覺攫○¶
十五闔　觥肱○扄　礦○○冏　○○○○　虢國○郥¶
<pb:KR1j0058_WYG_000-10a>¶
十六開　搄庚驚經　○耿景頸　亘更敬勁　裓格殛激¶
十七開　該皆○○　改解○○　蓋懈○○　葛戞○○¶
十八開　○○基雞　○○紀○　○○記計　○○訖吉¶
十九闔　□○歸圭　○○詭癸　膾○貴季　骨○□橘¶
二十闔　○乖○○　○&KR1586;○○　○怪○○　○劀○○¶
¶
¶
¶
<pb:KR1j0058_WYG_000-10b>¶
¶
¶
¶
¶
¶
¶
¶
¶
